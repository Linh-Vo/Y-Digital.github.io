+++
author = "Carla Verwijmeren"
date = 2022-11-22T07:55:31Z
description = ""
draft = true
featured_image = "/img/upload/img_0359-copy.jpg"
layout = "blog"
summary = "Op donderdag 3 november opende Y.digital de deuren van haar nieuwe kantoor in Zeist. De feestelijke openingshandeling werd verricht door Wethouder Walter van Dijk en Managing Director Ian FitzPatrick. Een mooie mijlpaal voor het snelgroeiende bedrijf dat zich specialiseert in artificial intelligence voor geautomatiseerde taalverwerking. “We vinden het belangrijk om een ‘clubhuis’ te hebben waar onze medewerkers, klanten en partners zich welkom voelen”, aldus Managing Director Ian FitzPatrick. \n\nOplossingen voor toenemende krapte op de arbeidsmarkt\nVanuit het nieuwe hoofdkantoor werkt Y.digital  aan innovatieve technologische oplossingen. FitzPatrick legt uit dat met de toenemende krapte op de arbeidsmarkt veel organisaties behoefte hebben aan technologische ondersteuning, met behoud van de human touch. “Eenvoudig en repeterend werk kan door intelligente technologie worden gedaan, zodat schaarse menselijke capaciteit daar kan worden ingezet waar het echt nodig is”.\n\nIntelligent opschalen van menselijke kennis\nDe medewerkers die op de nieuwe locatie werken, specialiseren zich in hoogwaardig taalbegrip bij de interactie tussen computers en mensen. Hiermee helpen ze organisaties om natuurlijke taal met behulp van artificial intelligence te verwerken en analyseren. En zo de aanwezige kennis binnen organisaties te schalen. Y.digital integreert deze cognitieve technologie, bijvoorbeeld als spraakassistenten in contact centers of als chatbots op websites. Daarnaast helpt de organisatie met intelligente document verwerking, zodat medewerkers efficiënt kunnen werken en klanten sneller en meer accuraat geholpen worden.\n\nCentrale ligging op Landgoed De Breul\nHet nieuwe kantoor ligt op het prachtige Landgoed De Breul en biedt alle faciliteiten om samen met de klanten verdere invulling te geven aan digitale transformatie. Bovendien is de locatie goed bereikbaar vanwege de centrale ligging, vlak bij de uitvalswegen en Station Driebergen-Zeist. Y.digital heeft heel bewust stilgestaan bij de duurzaamheid van het nieuwe kantoor. “We hebben ingezet op het hergebruik van materialen, voldoende ruimte voor het opladen van elektrische auto’s en veel groen in het kantoor,” aldus FitzPatrick. “Zo zijn we klaar voor de verdere groei van onze organisatie”. \n\nWarme ontvangst door de Gemeente Zeist\nMedewerkers, klanten, relaties en buren kwamen een kijkje nemen tijdens de feestelijke opening. De gasten kregen een rondleiding door het kantoor, waar ze diverse demo’s konden bijwonen van concrete oplossingen op het gebied van artificial intelligence. Wethouder Van Dijk heeft na een mooie toespraak het pand officieel geopend door samen met FitzPatrick het lint door te knippen. “Wij zijn heel blij dat Y.digital heeft gekozen voor het ondernemende Zeist als vestigingsplaats”, aldus Van Dijk. \n"
title = "Wethouder Van Dijk opent nieuw kantoor Y.digital in Zeist"

+++
